---
layout: post
title: 'gdatafs'
permalink: /2013/01/23/gdatafs
post_id: 5028670
categories: 
- picasa
- fuse
- picasaweb
- gdatafs
---

Webes szolgáltatásoknál visszatérő gondom, hogy bár az esetek többségében a webes felület használata könnyű, nehezen integrálható a saját munkafolyamatomba. Például 
[PicasaWebet](https://picasaweb.google.com/) használok, ami nagyon kényelmes, ha weben szeretnék képeket felölteni, akkor is nagyon jó, ha olyan kliensprogramot használok ami támogatja PicasaWebet ( pl. 
[Picasa](http://picasa.google.com/) ), de nagyon kényelmetlen a használata minden más programból.

Egy igen kényelmes és egyszerű megoldást nyújt a 
[gdatafs](http://gdatafs.sourceforge.net/), aminek használatával PicasaWeb albumainkat egy külön alkönyvtárba mountolhatjuk fel.

```
gdatafs /mnt/picasawebalbums akarki@gmail.com jelszo
```

Albumaink a /mnt/picasawebalbums/GPhoto/ alkönyvtárban külön-külön alkönyvtárként jelennek meg, a képek pedig az albumnak megfelelő alkönyvtárakban lesznek elérhetőek. Nemcsak olvasásra van lehetőségünk, új alkönyvtár létrehozásával új albumot is létrehozhatunk, fájlok másolásával hozzáadhatunk, törölhetünk képeket az albumokból.

Bár a programcsomag neve arra utal, hogy más google adatainkhoz is hozzáférhetünk vele, nekem a YouTube adatok elérése, vagy a google docs tartalmának elérése nem sikerült ezzel a programmal.