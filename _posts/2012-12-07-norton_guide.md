---
layout: post
title: 'Norton Guide'
permalink: https://commandline.blog.hu/2012/12/07/norton_guide
post_id: 4952483
categories: 
- nosztalgia
- ng
- dos
- eh
---

Valószínűleg erre már kevesen emlékeznek, de a DOS-os korszakban elég népszerű volt a Norton Guide fájlformátum. Ha jól emlékszem, eredetileg a Norton cég ( akiknek a 
[Norton Commander](http://en.wikipedia.org/wiki/Norton_Commander)t is köszönhetjük ) adott ki útmutatókat, amit a saját programjukkal lehetett megnézni, de később alternatív programok is megjelentek ( az Expert Helpre még én is emlékszem, de 
[itt](http://www.whitetown.com/misc/ng/programs/) egy egész szép gyűjtemény ), majd alternatív útmutatók is.

Nemrég ősrégi backup lemezek között turkálva találtam néhány .ng fájlt, és kíváncsi voltam, meg tudom-e nézni ezeket Linux alatt. Nem túl meglepő módon nincs nagy választék linuxos ng néző programokból, de az 
[eg](http://www.davep.org/norton-guides/) segítségével sikerült megnyitni a fájlokat.

![eg.jpg](http://m.cdn.blog.hu/co/commandline/image/eg.jpg)

Az igazsághoz az is hozzátartozik, hogy nemcsak az ng formátum avult el, hanem a sokkal később készült eg felett is eljárt az idő, ahhoz, hogy lefordítsuk egy modernebb Linuxon, kissé bele kell nyúlni a forráskódba.