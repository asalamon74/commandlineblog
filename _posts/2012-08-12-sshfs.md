---
layout: post
title: 'sshfs'
permalink: https://commandline.blog.hu/2012/08/12/sshfs
post_id: 4706690
categories: 
- ssh
- fuse
- openssh
- sshfs
- openwrt
- dropbear
---

Ha egy távoli gépre be tudunk lépni 
[ssh](http://commandline.blog.hu/9999/12/31/ssh_jelszo_nelkul)-val és fájlokat is tudunk másolni scp-vel, akkor elég hamar felmerül, hogy az egyenkénti fájlmásolás helyett mennyivel kényelmesebb lenne, ha egy külön alkönyvtárban egyszerűen elérhetnénk a távoli gép fájljait.

Ehhez én a 
[fuse](http://fuse.sourceforge.net/) egyik fájlrendszerét, az 
[sshfs](http://fuse.sourceforge.net/sshfs.html)-t szoktam használni:

```
sshfs pi@192.168.1.227:/home/pi/test ~/test/
```

A parancs után a ~/test alkönyvtárban a 192.168.1.227 IP-című gép /home/pi/test alkönyvtárát érhetjük el. A használat végén

```
fusermount -u ~/test
```

paranncsal tudjuk leválasztani a csatolást.

Rögtön felmerülhet, mi szükség van erre, miért nem használok pl. NFS-et. Több különbség is van a két dolog között amit itt most nem sorolok fel, az egyik lényeges, hogy sshfs nem igényel szerver oldali konfigurációt.

Bár a bevezető mondatban ssh-t és scp-t említettem, sshfs valójában sftp-re épül. Az esetek többségében ez nem fontos, de ha mondjuk az OpenWrt-t használó routerünket szeretnénk elérni, ahol alapesetben 
[DropBear](http://matt.ucc.asn.au/dropbear/dropbear.html) van 
[OpenSSH](http://www.openssh.org/) helyett, akkor sshfs nem fog működni, csak ha 
[felinstalláljuk](http://wiki.openwrt.org/doc/howto/sshfs.server) az sftp szervert is.

Ha valaki alaposabban szeretné megismerni fuse és sshfs projecteket, akkor érdemes Szeredi Miklós ( fuse és sshfs fejlesztő ) előadását megnézni:





Úgy látom a beágyazott videó nem mutatja rendesen a képernyőképeket, 
[ide](http://videotorium.hu/hu/recordings/details/2338,FUSE_SSHFS_es_tarsaik_I._resz) kattintson akit érdekel.