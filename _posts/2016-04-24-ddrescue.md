---
layout: post
title: 'ddrescue'
permalink: /2016/04/24/ddrescue
post_id: 8658278
categories: 
- dd
- ddrescue
---

Egy rokonom hibás SD-kártyájáról kellett adatot visszanyernem. A kártyát már nem mountolta fel a gép, első ötletem az volt, hogy 
[dd-vel](/2011/11/13/dd_merevlemez_backup) lementem róla az adatokat és majd elemzem, de a dd összesen 16KB-ot tudott kiolvasni, majd input/output errorral meghalt.

A dd-nek van egy pont ilyen esetekre készített változata, a 
[GNU ddrescue](https://www.gnu.org/software/ddrescue/):

```
ddrescue /dev/mmcblk0p1 ddrescue.img
```

A fenti parancs az SD kártya első partícióját ( a partíciós tábla még olvasható volt ) menti le a ddrescue.img fájlba. A teljesen olvashatlan részeket persze ez a parancs sem tudja lementeni, de szépen elmenti az olvasható részeket, az olvashatatlanokat pedig többször többféle módszerrel próbálja kiolvasni.

A mentés kegyetlenül lassú. Egy 4GB-os SD kártyát akartam elmenteni, és 2.5 nap után állítottam le a mentést, mert úgy éreztem ennél többet nem érnek az adatok.

Bár nem sikerült minden adatot kiolvasni az SD-kártyáról, az image fájlt már fel tudtam 
[mountolni](/2010/06/06/iso_mount) és a kártyán lévő fényképek nagy részét le tudtam menteni.

Nem modorosságból neveztem a parancsot a bejegyzésben GNU ddrescue-nak. A programnak több változata is van, erről 
[itt](http://askubuntu.com/a/211579) lehet bővebben olvasni.